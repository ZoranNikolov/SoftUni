<!DOCTYPE html>
<html>
	<head>
		<title>
			Зелена комета минава край Земята за първи път от 50 000 години
		</title>
	</head>
	<body>
		<a href=../index.html><img src="../images/logo_arrow_back.svg" width="25" title="Go back" alt="Arrow back"></a>
		<h1>Зелена комета минава край Земята за първи път от 50 000 години</h1>
		<img
			src="../images/comet_1280.jpg"
			title="Comet in space"
			alt="A picture ot comet in space"
			width="750"
		/>
		<p>
			Наскоро открита комета ще се появи в нощното небе над нас за първи
			път от 50 000 години. Тя е забелязана от астрономите на 2 март 2022
			г. Това се е случило с камера за широкообхватно изследване в
			обсерваторията Паломар в Сан Диего, Калифорния.
		</p>
		<p>
			Според НАСА кометата C/2022 E3 (ZTF) ще се доближи най-близо до
			Слънцето на 12 януари.
		</p>
		<p>
			Орбитата на планетата е около голямата звезда, но преминава през
			външните части на нашата слънчева система. Поради това са били
			необходими десетки хиляди години кометата отново да се „залюлее“
			покрай Земята, съобщава bTV.
		</p>
		<p>
			На 12 януари тя може да бъде забелязана от Северното полукълбо с
			телескоп и бинокъл. Любителите на небесното пространство трябва да
			гледат ниско към североизточния хоризонт точно преди полунощ.
		</p>
		<p>
			Леденият небесен обект, който постоянно свети, докато се приближава
			към Слънцето, ще премине най-близо до Земята между 1 и 2 февруари.
			Тогава C/2022 E3 (ZTF) ще бъде на разстояние от около 42 милиона
			километра, посочва EarthSky.
		</p>
		<p>
			Тя ще може да се забележи близо до ярката звезда Поларис, наричана
			още Полярна звезда или Северна звезда – най-ярката в съзвездието
			Малка мечка.
		</p>
		<p>
			Тогава кометата ще може да бъде видяна в небето на Северното
			полукълбо през по-голямата част от януари. В Южното полукълбо – в
			началото на февруари, посочва НАСА.
		</p>
		<p>
			В зависимост от това колко ще нараства нейната яркост, към края на
			януари при тъмно небе тя може да стане видима дори с невъоръжено
			око.
		</p>
		<p>
			Яркостта на кометите обикновено е непредсказуема, но сегашното
			поведение на C/2022 E3 (ZTF) е обещаващо, коментира учен от
			американската космическа агенция.
		</p>
		<p>
			Кометата се различава от звездите по ивичестите опашки от прах и
			енергизирани частици, както и по своята зелена кома – облак от
			космически прах, лед и газове, които обгръщат ядрото ѝ. Комата и
			ядрото образуват главата на кометата.
		</p>
		<p>
			С приближаване към Слънцето главата се увеличава, летливите вещества
			се затоплят и се изхвърхлят под формата на опашка.
		</p>
		<p>
			Поради тези процеси кометата изглежда размита, когато се наблюдава
			през телескоп.
		</p>
		<p>
			Астрономите съветват всеки, който се надява да я види, да избере
			място без изкуствени светлини и да предвиди около 30 минути, за да
			се приспособят очите към тъмнината.
		</p>
	</body>
</html>
