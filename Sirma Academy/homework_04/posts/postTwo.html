<!DOCTYPE html>
<html>
	<head>
		<title>
			Българинът, който превърна водата в гориво, и каква е тайната намеса
			на ЦРУ
		</title>
	</head>
	<body>
		<a href=../index.html><img src="../images/logo_arrow_back.svg" width="25" title="Go back" alt="Arrow back"></a>
		<h1>
			Българинът, който превърна водата в гориво, и каква е тайната намеса
			на ЦРУ
		</h1>
		<p>
			<em
				>„Всички предимства на Брауновия газ не се ползват в България, а
				това е българско изобретение и той го е защитил като такова в
				Америка.“
			</em>
			инж. Цвети Цветков
		</p>
		<img
			src="../images/lightbulb_1920.jpg"
			title="New idea"
			alt="Lightbulb, indicating idea"
			width="750"
		/>
		<h2>Малкият гений</h2>
		<p>
			На връх Великден на 16 април 1922 във Варна се ражда момче. Кръщават
			го Илия. Илия Георгиев Вълков е роден в голяма къща на знатна
			фамилия. Баща му Георги Кожухаров е бил син на известен търговец, а
			майка му - добре образована жена, завършила френски колеж.
		</p>
		<p>
			От ранна възраст малкият Илия е проявявал интерес към техниката и
			ходел в работилницата на баща си да гледа как работят машините. Бил
			отличен ученик и първенец на класа си.
		</p>
		<p>
			Въпреки волята на баща си той започва да учи в търговска гимназия,
			макар винаги е бил привлечен от техниката. Още на невръстна възраст
			започнал да строи апарати, които за учудване на всички работели.
		</p>
		<p>
			Обичал фантастичната литература и се научил да чете още на 5 години,
			а да пише на 6, а любимият му писател бил фантастът Жул Верн,
			разказващ в своите романи за най-различни невиждани дотогава апарати
			и изобретения. Един ден докато Илия четял
			<cite>„Тайнственият остров“</cite>, огромно впечатление му направила
			реплика на главния герой:
			<em>
				„Един ден водата ще бъде разложена на съставните си елементи и
				те ще се превърнат в мощна управляема сила“.
			</em>
		</p>
		<p>Прочетеното променя завинаги бъдещия изобретател.</p>
		<p>
			<em
				>„Да приятели, мисля, че един ден водата ще се употребява като
				гориво и нейните съставни части - водородът и кислородът ще се
				използват като източник на светлина и топлина, много по-могъщ от
				въглищата. Въглищата на бъдещето – това е водата“ </em
			>. Тези думи на Жул Верн, написани през 1895г, буквално обсебват
			Илия Вълков.
		</p>
		<p>
			След като споделя идеята си вкъщи, всички започват да му се
			присмиват, споделя неговата внучка Радослава Шумкова във филма от
			поредицата на bTV “Неразказно в историята“.
		</p>
		<p>
			Наричат го фантазьор. Фантазьор, мечтател - такъв понякога е
			изглеждал и пред съучениците си от търговската гимназия, която той
			завършва с отличие. Въпреки това Илия не става търговец.
		</p>
		<p>
			През 1941 г. България като страна от тристранния пакт изпраща
			войници в Западна Македония, в Тасос и Самотраки, а Илия отбива
			военната си служба на Самотраки като част от 22-ри полк.
		</p>
		<p>
			След войната в България идва и новият политически строй. След
			възприемането на новите комунистически порядки и ценности,
			семейството на Илия е квалифицирано като буржоаазно (т.е враг) и
			преживява огромни материални сътресения. Отнемат работилниците,
			магазините и разграбват имуществото и ценните предмети от дома му.
		</p>
		<p>
			Малко след тези събития Илия постъпва в Държавната политехника във
			Факултета по електроинженерство. По това време започва и паралелно
			работа в Каварна и един ден, докато пътува във влака, среща момиче,
			което отива към фабриката, в която работи. С пъстри очи и гъста
			черна коса, младата дама впечатлява Илия.
		</p>
	</body>
</html>
